
روبان فضایی برای فرمان‌های رایج است.

روبان در دسک‌تاپ، فضای عمودیِ سمتِ چپِ رابطِ کاربری را اشغال می‌کند، حتا اگر [[نوارِ کناری|نوارِ کناریِ]] چپ بسته باشد.

در گوشی، وقتی در حالِ ویرایشِ یادداشتی نیستید، برای دسترسی به روبان، می‌توانید **گزینه‌ی منو** (با نمادِ سه خطِ عمودی) در گوشه‌ی راست پایینِ برنامه را بزنید.  
## کنش‌ها

هر کنش یک نمادِ ویژه در روبان دارد. اگر با نشانگرِ موس روی‌شان بروید، راهنمای ابزار ظاهر می‌شود؛ اگر روی‌شان بزنید، کنش فعّال می‌شود.

کنش‌های بالایی را افزونه‌ها می‌افزایند، چه از [[افزونه‌های اصلی]] باشند و چه [[افزونه‌های انجمن]].

سه کنشِ پایینی کنش‌های سیستمِ اوبسیدین هستند:

1. گشودنِ خزانه‌ای دیگر؛
2. گرفتنِ راهنمایی (در [[برنامه‌ی دسک‌تاپ]] [[خزانه‌ی راهنما]] را می‌گشاید، و در برنامه‌ی گوشی [[راهنمای برخط]] را می‌گشاید)؛
3. تنظیمات را می‌گشاید.
## شخصی‌سازیِ روبان

می‌توان کنش‌های روبان را با کشیدن و رها کردن مرتّب کرد.

برای پنهان کردنِ کنش‌ها، می‌توان بر یک فضای خالی روی روبان راست کلیک کرد و تیکِ کنش‌های دلخواه را برداشت.

چیدمانِ روبان حفظ می‌شود و بینِ دستگاه‌های دیگر و برنامه‌ی موبایل، به‌شرطِ همگام‌سازیِ تنظمیاتِ برنامه، به‌ویژه پرونده‌ی `workspace.json`، همگام‌سازی می‌شود.